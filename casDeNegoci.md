# SISTEMA SocMus - CAS DE NEGOCI #

## 1. DESCRIPCIÓ DEL PRODUCTE ##

SocMus és una aplicació destinada als estudiants de totes les universitats europees que permetrà que aquests es relacionin mitjançant xats i esdeveniments dins del marc de l'entorn de la seva universitat. Amb aquests xats el que s'intentarà és que els estudiants de l'estranger que es relacionin amb els estudiants de la universitat on està estudiant, i per aconseguir la millor integració es crearan esdeveniments on s'optarà a descomptes i exclusivitats a les activitats de la ciutat on han anat als quals es podrà apuntar.

## 2. CONTEXT DE NEGOCI ##

SocMus va dirigida als sectors del comerç i la cultura, ja que afavoreix als negocis locals promovent l'assistència a museus, cinemes o qualsevol altre tipus de servei. Tot això dirigit a qualsevol estudiant local o estranger.

A la plataforma existeixen tres tipus principals d'usuaris. Per una banda els comerços i serveis de la ciutat on viuen els estudiants troben l'oportunitat d'una nova via de publicitat molt més assequible que els mitjans de publicitat estàndards.
Com a segon grup diferenciat es troben les universitats, que enriqueixen la seva xarxa social amb la ciutat i l'entorn, obtenint un valor afegit per als estudiants que estudien en els seus centres.
Com a últim grup i més important, els estudiants. Són el motor de SocMus, doncs, generen l'activitat d'aquesta, obtenint descomptes de tots els negocis que participen en la xarxa.

La vida prevista per SocMus és il·limitada, donat que és una xarxa social i en principi anirà en millora.

## 3. OBJECTIUS DEL PRODUCTE ##

1. *Fomentar la relació entre els estudiants estrangers i els estudiants locals*. Fomentarà les relacions entre els estudiants estrangers i locals a través de l'ús habitual de les dues funcionalitats principals de l'aplicació, xats i esdeveniments.

2. *Facilitar la integració dels estudiants estrangers a la universitat on cursin l'Erasmus*. La xarxa social facilitarà la comunicació dels estudiants estrangers amb els estudiants locals i la resta dels estudiants estrangers, fet que els ajudarà a entendre més fàcilment el funcionament de la universitat i la vida de la ciutat i preguntar en cas de tenir qualsevol dubte.

3. *Promoure la història, la cultura i el comerç local*. Utilitzar la pàgina i les seves ofertes per promoure la història, la cultura i el comerç de la ciutat on està localitzada la universitat i el seu entorn, promovent un turisme menys massificat i compromès amb la ciutat. Per promoure un turisme menys massificat, es donaran a conèixer altres ofertes turístiques menys visitades de la mateixa ciutat i sobretot de l'entorn proper. Per promoure un turisme compromès amb la ciutat, als esdeveniments hi podran assistir tant estudiants estrangers com estudiants locals per tal de beneficiar una millor transmissió de la cultura i l'estima pels llocs i racons turístics de la ciutat, on es filtraran els comerços anunciats per tal de beneficiar el petit i mitjà comerç i no els grans establiments.

4. *Facilitar la descoberta de l'oferta històrica, cultural i comercial de la ciutat als estudiants estrangers*. La xarxa social permetrà als estudiants estrangers rebre una oferta més directa del turisme de la ciutat que si l'haguessin de buscar en guies turístiques o internet.

5. *Difondre una oferta turística alternativa i per estades més llargues que la dels circuits habituals i d'estades curtes*. Atès que els estudiants d'Erasmus viuran entre un i dos quadrimestres a la ciutat i tindran temps suficient per a veure tots els llocs turístics de la ciutat i l'entorn que recullen les guies oficials i les pàgines especialitzades d'internet, donar a conèixer els circuits, llocs, racons, comerços, festes o convencions amb un alt interès històric, cultural, comercial i festiu més desconeguts i alternatius de la ciutat i l'entorn.

6. *Facilitar l'aprenentatge de les llengües locals i estrangeres tant als estudiants estrangers com als locals*. Es crearan xats predeterminats d'idiomes per tal de fomentar la pràctica de les llengües locals i estrangeres.

7. *Obtenir beneficis a mitjà termini*. Després d'una inversió inicial que comportarà una sèrie de despeses, l'empresa ha d'ingressar els diners suficients per superar les despeses mensuals i acabar compensant la inversió inicial a mitjà termini.

## 4. RESTRICCIONS ##

1. Només per a universitaris: La nostra aplicació estarà dirigida només per a estudiants universitaris, tant com pels estudiants d'Erasmus com pels estudiants locals.

2. Creació d'esdeveniments: SocMus només suporta la creació d'esdeveniments per part dels estudiants locals, els usuaris estrangers només podran unir-s'hi, això farà que no és creïn grups només d'estrangers.

## 5. PREVISIÓ FINANCERA ##

### Nombre potencial de clients ###

Per realitzar una bona previsió financera s'ha d'analitzar la situació actual, descrivint el mercat al qual es dirigeix el projecte i especificant el tipus de clients. Per aquesta raó, totes les [dades recollides][1] són de recursos oficials de la [Unió Europea][2].
Com s'explica en la visió del projecte, SocMus és una xarxa social per establir connexions entre estudiants universitaris però a més és una eina per conèixer l'entorn que els envolta. Més concretament, amb les ciutats on viuen així com amb els comerços i els serveis que els envolten.

Segons les dades existeixen aproximadament [4000 centres d'educació universitària][3] o similar a escala europea, cada centre acull a un gran nombre d'estudiants i, com a conseqüència amb el servei, una nova via de publicitat per a tota empresa, comerç i servei al voltant d'aquests centres.

### Cost del projecte ###

El producte és purament software, conseqüentment el cost del projecte és el cost de la seva realització. Després de calcular els costos al pla de desenvolupament de software, s'adjunta a continuació els resultats de costos finals per a la seva creació.

![](http://imgur.com/ckUdkhw.png)

A tot el cost del producte s'ha d'afegir el cost de l'estructura de software dels serveis de tercers contractats.

** [Amazon][4]: 71€/mes **

- Instància EC2 per al Servidor
- 500GB de base de dades

** Hosting + DNS + Certificats = 70 € **

** COST TOTAL DESENVOLUPAMENT DEL PROJECTE =  89.774,30 € (projecte) + (71 + 70)*5 € (cost de l'estructura pels mesos del projecte) = 90.479,3 € **

### Previsió de guanys ###

Els costos es poden representar amb una funció lineal, on el valor constant és la inversió inicial i el preu mensual de les estructures de software contractades:

**Funció del cost en funció dels mesos, f(m) = 141m + 90479.3, on m és el número de mesos transcorreguts**

A partir de les dades proporcionades pels recursos oficials de la UE, i tenint en compte que les universitats estan ubicades en grans ciutats, suposem que el nombre de serveis i comerços interessats a obrir-se camí en aquesta nova via de publicitat és notable. D'altra banda per no sobreestimar els guanys del servei, aproximarem a una mitjana de 100 serveis / comerços els interessats al voltant de cada universitat.

D'altra banda es suposarà que en el pitjor dels casos només al 10% de les universitats la xarxa SocMus és utilitzada. Així doncs ** Benefici = 50 (clients al voltant de cada centre universitari) * 0.01*4000 (1% dels universitaris l'utilitzen) * 5€ (preu del servei mensual) = 10.000€/mes **

** BENEFICI (50%) = 44.887,15 € **

** Contingencies (10%) = 8.977,43 € **

** TOTAL ESPERAT = 143.638,88 € **

A continuació es mostra una representació gràfica de les funcions descrites anteriorment.

![](http://imgur.com/kriNPzh.png)

## 6. RECURSOS ##

[1]http://ec.europa.eu/eurostat/statistics-explained/index.php/Tertiary_education_statistics

[2]http://ec.europa.eu/eurostat/statistics-explained/index.php/File:Number_of_tertiary_education_students,_2013_(thousands)_ET15.png

[3]http://eur-lex.europa.eu/legal-content/EN/TXT/?uri=URISERV:c11067

[4]https://calculator.s3.amazonaws.com/index.html
